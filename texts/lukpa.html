<!DOCTYPE html>
<html>
  <head>
    <meta charset="utf-8">
    <title>Genesis 1 in Lukpa (dop) (Benin)</title>
    <style type="text/css">
    	body {
    	  font-family: Judson;
    	  width: 765px;
    	  margin: 0 auto;
    	  font-size: 14pt;
    	}
    	h1, h3 {
    		text-align: center;
    	}
    	h2 {
    	  color: red;
    	  float: left;
    	  margin: -0.25em 0.25em -0.5em 0;
    	  font-size: 48pt;
    	}
    	sup {
    	  color: red;
    	  font-size: 60%;
    	}
    </style>
    <script type="text/javascript">
    italicized = false;
    function toggle() {
    document.body.style.fontStyle = (italicized ? 'normal' : 'italic');
    italicized = !italicized;
    }
    </script>
  </head>
  <body>
<h1>Kancaalaɣa Takɩlaɣa</h1>

<h3>Ɩsɔ lapʋ kɛ antulɩnya na yɩlaa</h3>

<h2>1</h2>

<p><sup>1</sup> Waatʋ wei Ɩsɔ caala ɩsɔtɔnʋɣʋ na tɛtʋ kɛ lapʋ 
təcɩcɩ tɔ.</p>

<p><sup>2</sup> Tɛtʋ ntɩ tɩɩ wɛ kpɛtɛ kɛ tə fɛɩ tapʋɣʋ tə fɛɩ nɔɣɔ, na 
teŋku lumaŋ nyɩŋ waasa pə tɔɔ na sɩkpɛtʋɣʋ nyalaa, na 
pə kaasɩ na lsɔ heelim naa makɩ lʋm tɔɔ. <sup>3</sup> Ntɛna lsɔ tɔ 
sɩ, Pə naakɩ, ɩlɛna pə sʋʋ naʋ. <sup>4</sup> Ɩsɔ laŋlɛ hɛɛna pə 
naakʋɣʋ mpʋ tɔ ɩlɛna ɩ faɣa-wɩ na sɩkpɛtʋɣʋ. <sup>5</sup> Mpʋɣʋlɛ 
ɩ ha pə naakʋɣʋ mpʋ tɔɣɔ hɩtɛ sɩ ilim taa, na ɩ ha 
sɩkpɛtʋɣʋ sɩ ahoo. Pə kpaɣa tanaŋ na pə sɩɩna taanaɣa 
na pə kpaɣa ahoo na pə nyaalɩ tɔ pə kpɛnta kʋyakʋ 
kancaalaɣa nyɩŋkʋ.</p>

<p><sup>6</sup> Ɩlɛna Ɩsɔ tɔ sɩ, Patɩma ɩ wɛɛ ɩsɔtaa ɩlɛna pə faɣa 
ɩsɔtɔnʋɣʋ taa lʋm na atɛ nyɩm. <sup>7</sup> Ɩlɛna pə la mpʋ. 
8 Ntɛna ɩ ha patɩma kɛ hɩtɛ sɩ ɩsɔtɔnʋɣʋ. Pə kpaɣaʋ 
tanaŋ na pə sɩɩna taanaɣa na pə kpaɣa ahoo na pə 
nyaalɩ tɔ pə kpɛnta kʋyakʋ naalɛ nyɩŋkʋ.</p>

<p><sup>9</sup> Mpʋɣʋ Ɩsɔ tɔma sɩ, Atɛ lʋm ɩ kpɛntɩ lona paɣalɛ taa 
na pə yele puɣulaɣa tɛtʋ, ɩlɛna pə la mpʋ. <sup>lO</sup> Kɛlɛna Ɩso 
ha-tɩɣɩ hɩtɛ sɩ tɛtʋ, na ɩ yaa lʋmnaa mpɛ sɩ teŋkunaa, 
na ɩ laŋlɛ hɛɛ. <sup>11</sup> Ntɛna lsɔ tɔ sɩ tɛtʋ ɩ lʋlɩsɩ kʋnyɔnyɔm 
mpi pə wɛ təlɛkʋlɛkʋ tɔɣɔ waanɩ waanɩ ɩsɩ tɩɩŋ na nyɩɩtʋ 
na pə lʋlɩɣɩ pə pee na a wɛ nyɔʋ. Ɩlɛna pə la mpʋ. 
<sup>12</sup> Mpʋɣʋ tɛtʋ lʋlɩsa-wɩɣɩ waanɩ waanɩ, na lsɔ laŋlɛ hɛɛ. 
<sup>13</sup> Pə kpaɣaʋ tanaŋ na pə sɩɩna taanaɣa na pə kpaɣa 
ahoo na pə nyaalɩ tɔ pə kpɛnta kʋyakʋ tooso nyɩŋku.</p>

<p><sup>14</sup> Mpʋɣʋlɛ lsɔ tɔma sɩ, Kɔkɔsɩ ɩ wɛɛ ɩsɔtaa na sɩ faɣa 
ilim na ahoo, na kʋyɛɛŋ na pɩɩsɩ na luŋlɛ na yoluma 
<sup>15</sup> na sɩ naakɩ tɛtʋ, ɩlɛna pə la mpʋ. <sup>l6</sup> Kɔkɔsɩ sɔsɔɔnsɩ 
naalɛɣɛ ɩ lapa, na kʋkɩlaɣa tɔkɩ kawulaɣa kɛ ilim na 
naalɛ nyɩŋka kɛ ahoo. Na ɩ la ɩsɔtʋlʋŋasɩ tɔtɔ. <sup>17</sup> Mpʋɣʋ 
ɩ tʋ sɩ tənaɣa ɩsɔtaa na sɩ naakɩ tɛtʋ tɔɔ, <sup>18</sup> na sɩ tɔkɩ 
kawulaɣa kɛ ilim na ahoo na sɩ faɣa ilim na sɩkpɛtʋɣʋ. 
<sup>19</sup> Pə kpaɣaʋ tanaŋ na pə sɩɩna taanaɣa na pə kpaɣa 
ahoo na pə nyaalɩ tɔ pə kpɛnta kʋyakʋ liɣiti nyɩŋkʋ.</p>

<p><sup>20</sup> Mpʋɣʋ Ɩsɔ tɔma sɩ, Weesuɣu nyɩm ɩ su lʋmnaa taa 
na sumasɩ naa kʋlɩɣɩ ɩsɔtaa. <sup>21</sup> Ɩlɛna Ɩsɔ la lʋm taa 
tɔɣɔlɩŋ na pə taa weesuɣu nyɩmnaa kɛ waanɩ waanɩ, na 
sumasɩ təna, na ɩ laŋlɛ hɛɛ, <sup>22</sup> na ɩ kooli-tɩɣɩ kʋpantʋ 
na ɩ tɔ sɩ, Ɩ lʋlɩ na ɩ huki na ɩ su teŋkunaa na sumasɩ 
naa huki tɛtʋ tɔɔ. <sup>23</sup> Pə kpaɣaʋ tanaŋ na pə sɩɩna 
taanaɣa na pə kpaɣa ahoo na pə nyaalɩ tɔ pə kpɛnta 
kʋyakʋ kakpasɩ nyɩŋkʋ.</p>

<p><sup>24</sup> Mpʋɣʋ Ɩsɔ tɔma sɩ, Tɛtʋ ɩ lʋlɩsɩ weesuɣu nyɩm 
tənaɣa waanɩ waanɩ ɩsɩ tɔla na taalɛ wontu na atɛ 
nyamanyamanaa təna, ɩlɛna pə la mpʋ. <sup>25</sup> Wontunaa 
mpɛ pa tənaɣa ɩ lapa, paa tɔla paa taalɛ wontu paa atɛ 
nyamanyamanaa, na ɩ laŋle hɛɛ. <sup>26</sup> Mpʋɣʋ Ɩsɔ tɔma sɩ, 
Tə ŋma yʋlʋ na ɩ wɛɛ ɩsɩ ta tətɛŋɛlɛŋ na ɩ tɔɣɔ kawulaɣa 
kɛ wontu təna tɔɔ, paa tiina paa sumasɩ paa nti.</p>

<p><sup>27</sup> Kɛlɛna ɩ ŋma yʋlʋ ɩsɩ ɩ maɣamaɣa ɩ wɛɛ tɔ. Apalʋ 
na alʋ kɛ ɩ ŋma-wɛ ɩsɩ ɩ wɛʋ tɔ <sup>28</sup> na ɩ kooli-wɛɣɛ 
kʋpantʋ ɩlɛna ɩ heeli-wɛ sɩ, Ɩ lʋlɩ na ɩ huki na ɩ su tɛtʋ 
na ɩ pəsɩ-tɩ na ɩ tɔɣɔ kawulaɣa kɛ tiina na sumasɩ na 
atɛ wontu təna tɔɔ na ɩ paasɩna-tɩ. <sup>29</sup> Mə tɔɣɔnaɣa ntɛ 
kʋnyɔnyɔm na tɩɩŋ təna pee. <sup>30</sup> Wontu na sumasɩ na 
weesuɣu nyɩm təna tɔɣɔnaɣa ntɛ nyɩɩtʋ kʋlɛkɩlɛkɩtʋ 
təna. Ɩlena pɛ la mpʋ. <sup>31</sup> Mpʋɣʋlɛ Ɩsɔ nyɩnaa na ɩ laŋlɛ 
hɛɛ sɔsɔm. Pə kpaɣaʋ tanaŋ na pɛ sɩɩna taanaɣa na pə 
kpaɣa ahoo na pə nyaalɩ tɔ pə kpɛnta kʋyakʋ naatoso 
nyɩŋkʋ.</p>

<button onclick="toggle()">Toggle italics on/off</button>
</body>
</html>

