<!DOCTYPE html>
<html>
  <head>
    <meta charset="utf-8">
    <title>Genesis 1 in Bari (bfa) (Sudan)</title>
    <style type="text/css">
    	body {
    	  font-family: Judson;
    	  width: 765px;
    	  margin: 0 auto;
    	  font-size: 14pt;
    	}
    	h1, h3 {
    		text-align: center;
    	}
    	h2 {
    	  color: red;
    	  float: left;
    	  margin: -0.25em 0.25em -0.5em 0;
    	  font-size: 48pt;
    	}
    	sup {
    	  color: red;
    	  font-size: 60%;
    	}
    </style>
    <script type="text/javascript">
      italicized = false;
      function toggle() {
        document.body.style.fontStyle = (italicized ? 'normal' : 'italic');
        italicized = !italicized;
      }
    </script>
  </head>
  <body>
    <h1>Suluet</h1> 

    <h3>Ŋun a gweja kak ko guto se ko ŋo liŋ</h3>
    <h2>1</h2>
    <p>
	<sup>1</sup> I suluki na ŋo liŋ Ŋun a gweja 
	ko ki ko kak. <sup>2</sup> Ama a kak gwe a 
	mulu kana, a mudwe gwe i loki na koŋe 
	lo pioŋ; a Mulökötyo lo Ŋun bibirte i 
	pioŋ ki. <sup>3</sup> A Ŋun kulyani adi, Ti parara 
	na gwe; a kirut parara na gwe. <sup>4</sup> A Ŋun 
	ko mete adi parara a na'but; a Ŋun 
	korji parara ko mudwe. <sup>5</sup> A Ŋun gwije 
	parara a Tuparan, a gwije mudwe a 
	Tukwaje. A tokotyaŋ na gwe a kirut 
	ko'bure, a gwe a lor geleŋ.
    </p>

    <p>
	<sup>6</sup> A Ŋun kulyani adi, Ti 'diko na gwe 
	i kiden na pioŋ i korja na kunu pioŋ ko 
	kune pioŋ. <sup>7</sup> A Ŋun gweji 'diko, a 
	korji pioŋ na gwon kak ko pioŋ na 
	gwon ki i ŋina 'diko kune; a gwe sona. 
	<sup>8</sup> A Ŋun gwije 'diko a Ki. A tokotyaŋ na 
	gwe a kirut ko'bure, a gwe a lor tomurek.
    <p>
    <p>
	<sup>9</sup> A Ŋun kulyani adi, Ti pioŋ na 
	gwon i mukök na 'diko kune momorji i 
	pirit na geleŋ, ko ti kak nateyon metani 
	meta; a gwe sona. <sup>10</sup> a Ŋun gwije kak 
	nateyon na a Kak, a nye gwije momoresi 
	ti pioŋ a Toron; a Ŋun ko mete a gwe 
	a na'but. 
    </p>
    <p>

	<sup>11</sup> A Ŋun kulyani adi, Ti kak pune 
	pun, ko ti ŋo logon toran a konyen, ko 
	kaden logon radan ludweki lo gwe i na 
	kak, gwoso i gweyarijin kase ka'de 
	ka'de. A gwe sona. <sup>12</sup> A kak pune ŋo 
	logon toran a konyen gwoso i gweyarijin 
	kase ka'de ka'de, ko kaden logon radan 
	ludweki logon ko konyen kase gwoso i 
	gweyarijin kase ka'de ka'de; a Ŋun ko 
	mete, a gwe a na'but. <sup>13</sup> A tokotyaŋ 
	na gwe a kirut ko'bure, a gwe a lor 
	tomusala. 
    </p>
    
    <p>
	<sup>14</sup> A Ŋun kulyani adi, Ti pararajin 
	gwe i 'diko i korja na tuparan ko 
	tukwaje; ti se gwe a kweyesi ti diŋitan, 
	ko ti perok, se ko ti kiŋajin; <sup>15</sup> ti se gwe 
	a pararajin ti 'diko anyen tindu parara i 
	kak. A gwe sona. <sup>16</sup> A Ŋun gweji 
	pararajin murek dumalak; duma nase 
	tumatyan i tuparan, na'dit nase tumatyan
	i tukwaje; a nye koti gweji kaser. 
	<sup>17</sup> A Ŋun tindi lepeŋat i 'diko, anyen 
	pararaju kak, <sup>18</sup> i tumatyan ko tuparan 
	ko tukwaje, i korja na parara ko mudwe; 
	a Ŋun ko mete a gwe a na'but. <sup>19</sup> A 
	tokotyaŋ na gwe a kirut ko'bure, a gwe 
	a lor toigwan. 
    </p>
    <p>

	<sup>20</sup> A Ŋun kulyani adi, Ti pioŋ 
	koko'yokti koko'yokta ko tojore na 
	ŋo lo gwon jörun, ko ti kwen 'da'dajiti i 
	woli na ki ko kak. <sup>21</sup> A Ŋun gweji ŋo 
	temejik lo gwon i pioŋ kata, ko kulye 
	ŋo liŋ lo gwon jörun logon wöwöki, a 
	koko'yoggi pioŋ, gwoso i gweyarijin 
	kase ka'de ka'de, ko kwen liŋ logon 
	'da'daju gwoso i gweyarijin kase ka'de 
	ka'de; a Ŋun ko mete a gwe a na'but. 
	<sup>22</sup> A Ŋun 'boroji lepeŋat adi, Yuŋweni 
	ta yuŋwe, ŋöine ta ŋöi, jorene ta i pioŋ 
	ti tör. Ti kwen ŋöine ŋoi i kak. <sup>23</sup> A 
	tokotyaŋ na gwe a kirut ko'bure, a gwe 
	a lor tomukanat. 
    </p>
    <p>

	<sup>24</sup> A Ŋun kulyani adi, Ti kak topu- 
	kundye ŋo lo gwon jörun gwoso i 
	gweyarijin kase ka'de ka'de, kweja adi, 
	toro'bo, ko ŋo liŋ lo gwögwöŋtu kak kilo, 
	ko kijakwa ti mu'diŋ, gwoso i gweyarijin 
	kase ka'de ka'de. A gwe sona. <sup>25</sup> A 
	Ŋun gweji kijakwa ti mu'diŋ gwoso i 
	gweyarijin kase ka'de ka'de, ko toro'bo 
	gwoso i gweyarijin kase, ko ŋo liŋ 
	logon gwögwöŋtu kak kilo gwoso i 
	gweyarijin kase ka'de ka'de; a Ŋun ko 
	mete a gwe a na'but. 
    </p>
    <p>

	<sup>26</sup> A Ŋun kulyani adi, Ti yi gweji 
	ŋuto a gwuluet nikaŋ, gwoso gwesin 
	kaŋ; ko ti lepeŋat tumatyane i somot ti 
	törön, ko i kwen liŋ ti ki, ko i toro'bo, 
	ko i ŋo liŋ ti kak, ko i ŋo liŋ lo gwögwöŋtu
	kak kilo. <sup>27</sup> Nyena a Ŋun gweji 
	ŋuto a gwuluet nanyit, a gweji lepeŋ 
	gwoso gwesin kanyit ti Ŋun; a gweji 
	lepeŋat ko lalet ko nakwan. <sup>28</sup> A Ŋun 
	'boroji lepeŋat; a Ŋun kulyani ko se adi, 
	Yuŋweni ta yuŋwe, ŋöine ta ŋöi, ko 
	jorene ta i kak, ko te'yi ta lepeŋ, ko 
	tumatyane ta i somot ti töron, ko i kwen 
	ti ki, ko i ŋo liŋ lo gwon jörun logon 
	wöwörö kak kilo. <sup>29</sup> A Ŋun kulyani adi, 
	Mete ta, nan aje tikin ta ŋo liŋ logon 
	toran a konyen logon gwon i kak 
	'bukuluŋ, ko kaden liŋ logon radan 
	ludweki, se gwe a kinyo losu. <sup>30</sup> Nan 
	köti a tikin ŋo liŋ loŋem lo punun kak 
	kilo a kinyo lo kijakwa liŋ ti mu'diŋ, 
	ko lo kwen liŋ ti ki, ko lo ŋo liŋ logon 
	gwögwöŋtu kak lo gwon jörun kilo. 
	A gwe sona. <sup>31</sup> A Dun ko mete ŋo liŋ 
	nagon nye a gwe kine, a gwe a na'but 
	parik. A tokotyaŋ na gwe a kirut ko'bure,
	a gwe a lor tobuker.
    </p>
    <button onclick="toggle()">Toggle italics on/off</button>
  </body>
</html>
